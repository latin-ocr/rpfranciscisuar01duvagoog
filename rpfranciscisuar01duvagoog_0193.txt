CAP. Vl. 1)ss Auximo SUFFICIENTE ΕΤ EFFchct.

ficientiS‚ in eo sensu quo ab his Theologis tra-
ditur, non est vera, et repugnantiam in se in-
volvit, et non satis explicat Scripturas loquen-
tes de hoc auxilio sufficiente. Ut ergo res tota
exacte declaretur ‚ advertendum est , cum di-
citur auxilium sufficiens dari homini, ut possit
operari, vel non peccare, duo ibi distinguen-
da esse: unum est, id quod formaliter datur
per auxilium3 aliud est, id quod est quasi
terminus seu linis talis auxilii. Quod forma-
liter datur per auxilium sufficiens, est posse ;
terminus vero seu finis propter⁸ quem datur,
est velle seu perficere. Cum ergo dicitur
auxilium sufficiens dari ad posse, seu propter
posse, si intelligatur quasi de formali effectu
auxilii, verissimum est 3 datur enim ut homi-
nem constituat simpliciter potentem ad vo-
lendum; si autem intelligatur de fine, seu
termino propter quem datur , falsum est ;
nam potentia non datur propter posse, tan-
quam propter ultimum terminum, sed pro-
pter operari; sic ergo, auxilium sufficiens non
solum est ad posse, sed ad operari 3 et iden,
utrevera sit sufficiens ‚ non tantum dare debet
sufficientiam ad posse, sed etiam ad operari ;
imo non potest dare primum sine secundo,
Nam potentia non potest simpliciter potentem
constituere in aliquo genere ‚ nisi in illo sit
sufficiens ad suum actum. Neque Augustinus
in eo sensu distinxit inter auxilium ad posse
et ad velle , quod unum sit sufficiens ad ac-
tum et non aliud ; sed quod unum habet ac-
tum conjunctum, et non aliud3 potest autem
esse sufficiens ad actum, et non habere illum
conjunctum, ob libertatem operantis ; de hoc
vero Augustinus testimonio plura inferius
cap. 14.

4. Auxilium esse debet sufficiens ad opera-
tionem. —Est igitur de ratione auxilii suffi-
cientis, ut ad operandum sufficiens sit, nam
alioqui non posset culpae attribui operationis
defectum sicut ergo homini non praecipitur
ut possit, sed ut faciat, ita ei dandum fuit au-
xilium sufficienS‚ non ut possit tantum, sed
etiam ut faciat, si tamen facere voluerit; hoc
enim relictum semper est in ejus voluntate3
sed necessarium fuit prius constitui in ejus
potestate, et hoc factum est per auxilium suf-
ficiens. Et hoc est quod Concilium Tridenti-
num‚ dict. cap. Η, dixit: Deus non jubet im-
possibilia, sed jubendo, monet facere quod pos-
sis, et petere quod non possis, et adjuvat ut
possis ; et inferius: Servant (inquit) sermones
eju& quod utique cum divino auxilio praestare
possunt. Atque hinc fit, de ratione auxilii suf-

ficientis, si proxime et actu sufficiens sit, esse,
ut includat omnia auxilia necessaria simplici-
ter, quae per modum principii concurrunt ad
supernaturalem actum; quia hoc auxilium est
sufficiens per modum potentiee; potentia au-
tem ut sit sufficienS, oportet ut habeat omnem
virtutem necessariam ad agendum3 et hoc
ipsum prae se fert nomen sufficientis; nam si
aliquod necessarium principium deest, sinc
illo non potest aliud operari; ergo aliud non
erat sufficiens, Nec enim alia ratione voluntas
sine auxilio gratiae non est sufficiens ad hos
actus eliciendOS, nisi quia indiget auxilio, siue
quo non habet sufficientes vires; ergo quod-
cumque auxilium detur, si ultra illud est ne-
cessarium aliud per modum principii, alte-
rum non poterit esse sufficiens simpliciter,
sed ad summum in aliquo genere, puta exci-
tantis vel adjuvantis, moraliS, vel physici. Au-
xilium ergo absolute sufficienS, de quo loqui-
mur, quod constituit hominem simpliciter et
proxime potentem ad operandum ‚ necesse
est includat omne auxilium necessarium in
quovis genere per modum principii.

5. Loquor autem de auxilio proxime suffi-
ciente, id est, quo homo est constitutus in actu
primo ad operandum, ita ut ex parte omnium
quae praerewiruntu1² ad operationem, nihil ei
desit, ad eum modum, quo in superioribuS,
lib. 1, cap. 3, diximus ad usum libertatis ne-
cessarium esse, ut, positis omnibus requisitiS,
sit potestas ad agendum3 contingit enim ho-
minem non actu habere omnia haec auxilia
necessaria per modum principii, et nihilomi-
nus dici habere auxilium sufficiens3 sed illud
intelligendum est remote et in potentia, non
tamen proxime et in actu. Ut vero boc etiam
modo habeat homo auxilium sufficienS, ne-
cesse estut sitin potestate ejus aliquid facere
ad obtinendum illud auxilium, quod proxime
sufficiat. Quomodo omnis justus dici potest
habere auxilium sufficiens ad perseverandum
in gratia; quia, licet non actu haheat illud
speciale donum, quod ad perseverandum re-
quiritur, tamen, si oret et petat, et quod in
se est faciat per recepta dona , Deus non
negabit illi totum auxilium necessarium, quia
non deserit eum a quo non deseritur, ut
ad hoc propositum dixit Concilium Tridenti—
num, dict. sess, 6, c. 11 et 13. Quapropter, si
homini desit aliquod auxilium quod sit neces-
sarium principium ad eliciendum actum, et
nihil possit facere ad obtinendum illud, nullo
modo dici potest habere auxilium sufficienS,
quia neque actu illud habet, neque estin po-

